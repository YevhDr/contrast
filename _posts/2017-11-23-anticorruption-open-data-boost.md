---
title:  "Тексти запрошують фахівців з протидії корупції на Anticorruption Open Data Boost"
date:   2017-11-23 01:00:00
categories: text
---

«Тексти» запрошують аналітиків та активістів, які працюють у сфері протидії корупції, взяти участь у тренінгу «Anticorruption Open Data Boost». Тренінг має на меті розвиток навичок роботи з відкритими даними у сфері боротьби з корупцією в Україні.

![subtle swirly bokeh in the background](http://texty.org.ua/action/file/download?file_guid=81073)

Тренінг буде цікавий активістам, які працюють з даними в антикорупційній сфері та прагнуть зменшити витрати часу на обробку даних “вручну” і автоматизувати частину процесів. Також він стане в пригоді фахівцям, які хочуть посилити свої навички роботи із даними публічних закупівель, електронних декларацій та бюджетних транзакцій, електронних декларацій, партійних фінансів.

«Anticorruption Open Data Boost» відбудеться 7 грудня 2017 року у Києві, в офісі Prozorro (вул. Бульварно-Кудрявська, 22). Тренінг присвячений Міжнародному дню боротьби з корупцією, який відзначається з ініціативи ООН.

**Під час тренінгу учасники:**
- ознайомляться із доступними наборами даних, які стосуються антикорупційної діяльності: дані транзакцій публічних коштів (Є-Data), публічні закупівлі (Prozorro), майнові декларації, фінансові звіти політичних партій;
- з’ясують, які аналітичні завдання можна вирішувати за допомогою наявних і доступних реєстрів;
- попрактикують використання програмування для опрацювання таких даних.

**Тренінг буде корисним:**
- антикорупційним активіст(к)ам, які працюють з відкритими реєстрами і потребують навичок автоматичної обробки даних;
- аналітикам(-иням) антикорупційних громадських організацій, які бажають опанувати тему використання ІТ-технологій у боротьбі з корупцією.

Програма навчання розрахована на повний робочий день. Участь у тренінгу безкоштовна.

Відбір учасників відбуватиметься на конкурсних засадах. При відборі ми будемо надавати перевагу претендентам, які мають хоча б мінімальний досвід програмування. Втім, запрошуємо подаватися усіх, хто зацікавлений у тематиці заходу.

Для участі у тренінгу необхідно до 3 грудня заповнити анкету за посиланням: http://bit.ly/databoost2017

Результати відбору ми повідомимо до 5 грудня включно. Організатори залишають за собою право не пояснювати причин відмови особам, що не пройшли конкурсний відбір.

*Програму проводить ГО «Агенція журналістики даних» за сприяння Державного агентства з питань електронного урядування України в рамках проекту USAID/UK aid та Фонду Євразія «Прозорість та підзвітність у державному управлінні та послугах».*
